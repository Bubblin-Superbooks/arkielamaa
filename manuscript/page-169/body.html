<div class="leaf flex"><div class="inner justify"><p class="no-indent  ">asteen. Ne kaikuivat kuin hautauskellot hänen korvissaan.</p><p>"Milloin sanoit hänen matkustavan?" kysyi hän, jatkaen puheluaan sisarensa kanssa.</p><p>"Tiistai illalla", vastasi tämä.</p><p>"Ja viipyy poissa kokonaisen vuoden?" kysyi Kurt edelleen.</p><p>"Niin hän arveli."</p><p>"Luuletko sinä…?" alotti Kurt, mutta pysähtyi.</p><p>"Mitä?" kysyi Anna.</p><p>"Niin, minä ajattelin vaan, että minun pitäisi sanoa hänelle hyvästi jollakin tavalla, olisihan epäkohteliasta, ellen sitä tekisi, mutta voisinkohan minä mennä heille?"</p><p>"Dagmar lupasi tulla jonakuna iltana tänne jäähyväisille. Ehkä hän tulee tänään, hän tietää että minä sunnuntaisin olen vapaampi."</p><p>Samalla soi eteisen kello ja molemmat sisarukset kuuntelivat odotellen.</p></div> </div>