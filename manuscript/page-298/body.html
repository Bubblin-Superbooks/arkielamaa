<div class="leaf flex"><div class="inner justify"><h4>Chapter 26.</h4><p class="  start-chapter">Täti Constanse istui lampun ääressä ja luki Pietistiä. Ikkunan ulkopuolella putoilivat lumihiutaleet kevyesti ja hiljaa talvi-iltana ja kulkuset kilisivät kadulla.</p><p>Ulko-ovi avautui ja vanhus kuuli jonkun kopistelevan lunta jaloistaan eteisessä. Parin minutin kuluttua astui Anna huoneeseen. Hän tuli raittiina kuin talvinen tuuli.</p><p>"Kuinka iloiselta sinä näytät", huomautti täti ja katsoi häneen silmälasiensa yli, "missä sinä olet ollut?"</p><p>"Muutamien pikku oppilaitteni luona", vastasi Anna tavattoman iloisella äänellä.</p></div> </div>