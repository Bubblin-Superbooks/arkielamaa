<div class="leaf flex"><div class="inner justify"><p class="no-indent  ">huimapää, voit joskus esiintyä harkitsevaisena! Sitä en olisi voinut uskoa sinusta."</p><p>Kurt hymyili. Henningin pilapuheessa oli jotakin niin hyvänsävyistä, ettei hän voinut suuttua; sitäpaitsi valtasi hänet tänä iltana harvinaisen lempeä tunnelma.</p><p>"Mutta ethän voine kieltää, että tein sen hyvällä menestyksellä", sanoi hän.</p><p>"Nyt seuraat sinä varmaan minua sinne mitä pikemmin", sanoi Henning ja puhalsi sinertävän savupilven viileään ilmaan.</p><p>"Saatan minä lähteä sinne ilman sinuakin."</p><p>"Kas vaan! Oletko jo tullut niin kotiutuneeksi? Mutta etkö luule, että tarkoitus sentään tulisi liian selvästi ilmi?"</p><p>"Miksi niin?" kysyi Kurt hätäisesti. "Eihän se liene sen vaarallisempaa kuin sekään, että sinä niin usein käyt siellä."</p><p class=" stretch-last-line ">"Sinä unohdat, että minä olen vanha ystävä perheessä</p></div> </div>