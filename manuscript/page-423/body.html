<div class="leaf flex"><div class="inner justify"><p>"Mutta minkätähden et antanut minun huomata sitä?"</p><p>"Ylpeys on kenties enin kehittynyt ominaisuus luonteessani."</p><p>"Nyt vieläkin?" kysyi Kurt.</p><p>"Ei enää niin paljon toivoakseni, sitä on niin kovasti nöyryytetty.<br>Mutta, Kurt, jossain suhteessa on hyvä olla ylpeä, eikö niin?"</p><p>"Ymmärrän tarkoituksesi", vastasi hän, "mutta sitä on pikemmin kutsuttava arvokkaisuudeksi taikka itsenäisyydeksi kuin ylpeydeksi. Muuten ei meillä ihmisraukoilla ole juuri mitään, josta voisimme ylpeillä Jumalan taikka ihmisten edessä", lisäsi hän melkein katkerasti hymyillen.</p><p>"Mutta ei meillä sentään ole oikeutta halveksiakaan itseämme. Meillähän on arvo Jumalan silmissä."</p><p class=" stretch-last-line ">"Onko meillä? Minä olen aina kuullut saarnattavan</p></div> </div>