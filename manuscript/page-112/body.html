<div class="leaf flex"><div class="inner justify"><p>Hän luuli olevansa tuomittu elämään elämänsä kieltäymyksissä. Mutta hän oli nuori, ja nuoret tuntevat vastustamatonta halua runollisuuteen; jossakin muodossa on se saavutettava. Sattuman kautta tuli se kutsumus, joka oli näyttänyt hänestä niin jokapäiväiseltä ja raskaalta, tuntumaan hänen mielestään runollisen loistavalta.</p><p>Eräänä iltana, kun hämäryys jo oli levittänyt vaippansa yli luonnon, oli Anna saanut käteensä Vitalis'en runokokoelman, ja selaili sitä välinpitämättömästi, kunnes hänen silmänsä kääntyivät seuraavaan runoon:</p><p>Kieltäymys.</p><pre class="  ">"Miks' iloiten en kantais ristiäni?  
Se enkel' on, min Luoja lähetti.  
Miks' kysyisin mä hyvält' Isältäni,  
Miks' sen hän lähetyksen asetti?  

</pre></div> </div>